# -*- mode: mandoku-view; -*-
#+TITLE: 青箱雜記
#+DATE: 2015-08-24 23:37:56.496570
#+PROPERTY: ID KR3l0035
#+PROPERTY: BASEEDITION WYG    
#+PROPERTY: JUAN 卷四
<pb:KR3l0035_WYG_004-1a>¶
欽定四庫全書¶
　青箱雜記卷四¶
　　　　　　　　　　　　宋　呉處厚　撰¶
荀子曰相形不如論心諺曰有心無相相逐心生有相¶
　無心相隨心滅此言人以心相為上也故心相有三¶
　十六相夫人嘗言意氣求官自須如此一也為事有¶
　剛有柔二也慕善近君子三也有美食常分惠人四¶
　也不近小人五也常行隂徳毎事方便六也從小能¶
<pb:KR3l0035_WYG_004-1b>¶
　治家七也不厭人乞覔八也利人克己九也不遂惡¶
　貪殺十也聞事不驚張十一也與人期不失信十二¶
　也不易行改操十三也夜臥不便睡着十四也馬上¶
　不回頭顧十五也夜不令人生憎怒十六也不文過¶
　飾非十七也為人作事周匝十八也得人恩力不忘¶
　十九也自小便有大量二十也不毁善害惡二十一¶
　也憐孤濟寡&KR0485;物二十二也不助強欺弱二十三也¶
　不忘故舊之分二十四也為事衆人用之二十五也¶
<pb:KR3l0035_WYG_004-2a>¶
　不多言妄語二十六也得人物毎生慚愧二十七也¶
　聲美音有序二十八也當人語次不先起二十九也¶
　常言人善事三十也不嫌惡衣惡食三十一也方圓¶
　曲直隨時三十二也聞善行之不倦三十三也知人¶
　饑渴勞苦常有以恤之三十四也不念舊惡三十五¶
　也故舊有難竭力救之三十六也已上三十六善皆¶
　全者當位極人臣壽考令終或有不全則禍福相折¶
　以次减殺具二十者刺史之位具十以上令佐之¶
<pb:KR3l0035_WYG_004-2b>¶
　官具五七者亦須大富¶
人之心相外見於目孟子曰知人者莫良於眸子胷中¶
　正則眸子瞭然胷中不正則眸子眊然此其大槩也¶
　而其間善惡又更多端凡䀤睮(上音茂下/音俞)唊囁者嫉¶
　妬人也盱睢&KR0008;(丁結/切)&KR0008;(火彼/切)者惡性人也(闕/)䂅(呼間/切)¶
　矘(他郎/切)晃者憨(呼占/切)人也䀡(丁念/切)䁠(罄謙/切)珉&KR0008;(時斤/切)¶
　者滛亂人也睢盱睒(音/閃)爍者邪人也彌詞(俚人/言也)矒䁬¶
　者姦詐人也應徴拗&KR0008;(故巧/切)者崛強人也羊目&KR0008;(烏/江)¶
<pb:KR3l0035_WYG_004-3a>¶
　(切/)瞳者毒害人也睛色雜而光浮淺者心不定無信¶
　人也睛色光彩溢出者聦明人也睛色紫黒而光彩¶
　端諦者好𨼆遁人也睛色黄瞻視端直者慕道術人¶
　也睛多光而不溢不散徹而瞻視端直者慕道術人¶
　也睛&KR0485;眨(俱夫/切)者若不嫉妬即虛妄人也¶
又商臣王敦蜂目王莾露眼赤睛梁冀洞睛矘眄則惡¶
　逆之相亦見於目余昔年嘗任汀州掌獄録見殺母¶
　黄曾其目睛黄小而光跌宛若蜂狀則蜂目之惡逆¶
<pb:KR3l0035_WYG_004-3b>¶
　尤驗也¶
昔人謂官至三品不讀相書自識貴人以其閱多故也¶
　本朝巨公吕文靖夏文莊楊大年馬尚書皆有人倫¶
　之鑒故其賞罰未嘗妄謬而任使之際亦多成功李¶
　勣曰無福之人不可與其事斯言信矣¶
夏文莊公謫守黄州時龎頴公為郡掾文莊識之異禮¶
　優待而龎嘗有疾以為不起遂屬文莊後事文莊親¶
　臨之曰異日管為貧宰相亦有年壽疾非其所憂龎¶
<pb:KR3l0035_WYG_004-4a>¶
　語之曰已為宰相豈得貧耶文莊曰但於一等人中¶
　為貧耳故龎公晩年退老作詩述其事曰田園貧宰¶
　相圗史富書生為是故也又文莊守安州宋莒公兄¶
　弟尚皆布衣文莊亦異待命作落花詩莒公一聨曰¶
　漢皋珮冷臨江失金谷樓危到地香子京一聨曰將¶
　飛更作回風舞已落猶成半面粧是嵗詔下兄弟將¶
　應舉文莊曰詠落花而不言落大宋君當狀元及第¶
　又風骨秀重異日作宰相小宋君非所及然亦須登¶
<pb:KR3l0035_WYG_004-4b>¶
　嚴近後皆如其言故文莊在河陽莒公登庸以别紙¶
　賀曰所喜者昔年安陸已識台光葢為是也¶
又樞密孫公固亦小官時曾謁文莊文莊許他日當踐¶
　樞幄今亦騐焉¶
楊公大年尤負藻鑒在翰林日與章郇公其事嘗言郇¶
　公異日必作相已所不及又見著作佐郎張士進知¶
　其有宰相器即薦之由此大拜又鄉人呉待問嘗從¶
　公學公語其徒曰汝輩勿輕小呉小呉異日須登八¶
<pb:KR3l0035_WYG_004-5a>¶
　座亦有年壽後皆如其言待問即春卿冲卿父也¶
馬尚書亮知廬州見翰林王公洙為小官馬公曰子全¶
　似宋白異日官至八座由此異待通判疾之後羅織¶
　王公遂以罪免乃曰你這回更做宋尚書其後王公¶
　竟登近侍及卒贈尚書¶
余嘗謂風鑒一事乃昔賢甄識人物㧞擢賢才之所&KR0485;¶
　非市井&KR0114;相之流用以賈鬻取貲者故春秋單襄公¶
　成肅公之徒毎遇㑹同則先觀威儀以省禍福而前¶
<pb:KR3l0035_WYG_004-5b>¶
　世郭林宗裴行儉又考器識以言臧否然余亦粗知¶
　大槩常與苖文忠公論之文公曰觀子之論多取豐¶
　厚是則屠兒䬪飥師皆貴矣余復思之大凡相之所¶
　先全在神氣與心術更或豐厚其福十全國語曰今¶
　王逺角犀豐盈而比頑童窮固則豐盈固賢哲相也¶
太尉程公勘侍郎掌公禹錫俱以庚寅三月十日生程¶
　子時掌午時二公同年及第程作樞密副使晩年帥¶
　延安建節而掌以工部侍郎致仕位不逮於程而二¶
<pb:KR3l0035_WYG_004-6a>¶
　公享壽脩短不差程以治平三年二月薨掌以其年¶
　三月捐舘¶
翰林王公洙脩撰錢公延年俱以丁酉八月丑時生王¶
　十九日錢二十日錢以嘉祐六年六月卒時王公已¶
　病或謂王公起於寒素早嵗蹇剥庶可以免灾侍郎¶
　掌公曰錢雖少年榮進晩即滯留王雖早嵗竒蹇晩¶
　即遷擢長短比折禍福適均王公竟不起¶
梁少卿吉府宋郎中咸俱乙未八月二日生梁申時宋¶
<pb:KR3l0035_WYG_004-6b>¶
　巳時梁二十八已為太子中書舍通判饒州而宋猶¶
　未第客游鄱陽有日者妙於星術宋徃叩之日者曰¶
　秀才命似本州通判他日官職亦相𩔖壽則過之後¶
　皆如其言王端明素盧太尉政俱以丁未八月二十¶
　四日辰時生而王出於貴胄盧起於軍伍王卒於邊¶
　藩盧薨於殿帥事皆略同亦可恠也但盧之壽考有¶
　過於王得非以少年微賤耶張尚書方平李給事徽¶
　之王秘監端俱以丁未九月二十三日生張酉時李¶
<pb:KR3l0035_WYG_004-7a>¶
　夘時王戌時迄今皆致政康強¶
劉忱過鳴犢鎮見所由張秀問其年甲與忱同辛酉八¶
　月二十四日生劉午時秀巳時後秀陜西効用有功¶
　累官至團練使卒卒之年忱任利路運使因出巡乗¶
　轎撲落崖亦幾於死¶
龍圗劉公曄未第前娶趙尚書晃之長女早亡而趙氏¶
　猶有二妹皆未適人既而劉公登科晃已捐舘夫人¶
　復欲妻之使媒婦通意劉公曰若是武有之徳則不¶
<pb:KR3l0035_WYG_004-7b>¶
　敢為姻如言禹别之州則庶可從命葢劉公不欲七¶
　姨為匹意欲九姨議姻故也夫人詰之曰諺云薄餅¶
　從上揭劉郎纔及第豈得便簡㸃人家女劉公曰非¶
　敢有擇但七姨骨相寒薄非某之對九姨乃宜匹遂¶
　娶九姨後生七子皆至大官七姨後適關生竟不第¶
　落泊寒餒暮年劉氏養之終身¶
　¶
　青箱雜記卷四¶
