# -*- mode: mandoku-view; -*-
#+TITLE: 青箱雜記
#+DATE: 2015-08-24 23:37:56.581226
#+PROPERTY: ID KR3l0035
#+PROPERTY: BASEEDITION WYG    
#+PROPERTY: JUAN 卷九
<pb:KR3l0035_WYG_009-1a>¶
欽定四庫全書¶
　青箱雜記卷九¶
　　　　　　　　　　　　宋　呉處厚　撰¶
楊文公談苑稱楚僧惠崇工詩於近代釋子中為傑出¶
　而歐陽公少師歸田録亦紀其佳句則不甚多余嘗¶
　見惠崇自撰句圗凡一百聨皆平生所得於心而可¶
　喜者今並録之書楊雲卿别墅云河分崗勢斷春入¶
　燒痕青長信詞云隂井生秋早明河轉曙遲送逺上¶
<pb:KR3l0035_WYG_009-1b>¶
　人西遊云地形吞蜀盡江勢抱蠻迴江行晩泊云嶺¶
　暮春猨𢚩江寒白鳥稀上谷相公池上作云歸禽動¶
　踈竹落果響寒塘贈陳六府云野人傳相鶴山吏學¶
　弹琴夜坐云香淺氷生井宵分月上軒贈凝上人云¶
　掩門青檜老出定白髭長送選客云浪經蛟浦濶山¶
　入鬼門寒經縁公舊寺云遺偈傳諸國留真在一峯¶
　塞上云河氷堅度馬塞雪密藏鵰喜長公至云久别¶
　年顔改相逢夜話長𨼆者云多年不道姓幾日旋移¶
<pb:KR3l0035_WYG_009-2a>¶
　家宿東林寺云鳥歸杉墮雪僧定石沉雲上翰林楊¶
　學士云露寒金掌重天近玉䋲低栁氏書齋云著書¶
　驚日短弹劒惜春深上王太尉云探騎通畨壘降兵¶
　逐漢旗田家秋夕云露下牛羊靜河明桑柘空舟行¶
　云林斷城隍出江分島嶼迴寄梅蘇州云鎻城山月¶
　上吹角海鷗驚宿楊侍郎東亭云卷幔來風逺移牀¶
　得月多送程至云白浪分呉國青山隔楚天遊𨼆靜¶
　寺云空潭聞鹿飲踈𣗳見僧行送錢供奉巡警云劒¶
<pb:KR3l0035_WYG_009-2b>¶
　佩明山雪旌旗濕海雲梅鼎臣河亭云曠野行人少¶
　長河去鳥平宿肇公山齋云月髙山舍逈霜落石門¶
　深送盧經西歸云霜多秦木逈雲盡漢山孤濠梁夜¶
　泊云夜閑潮動舸秋逈月臨城崔仰秋居云葉落風¶
　中盡蟲聲月下多贈裴使君云行縣山迎舸論兵雲¶
　繞旂早行云繁霜衣上積殘月馬前低秋夕云磬斷¶
　蟲聲出峰迴鶴影沉書韓退之屋壁云移家臨醜石租¶
　地得靈泉秋夕懐長公云秋近草䖝亂夜遥霜月低¶
<pb:KR3l0035_WYG_009-3a>¶
　觀宴鄉老云海鷗聽舜樂山鬼醉堯觴贈素上人云¶
　中食下林狖夜禪移塜狐晩夏云扇聲猶泛暑井氣¶
　忽生秋江行早發云殘月楚山曉孤煙江廟春宿翻¶
　經舘清少卿房云梵容分古像唐語入新經題王大¶
　保道院云鶴傳滄海信僧和白雲詩秋夕懐汪白詩云¶
　寒禽栖古栁破月入微雲贈白上人云花漏沉山月¶
　雲衣起海風喜陳助至云樓中天姥月座上杜陵人¶
　冬日野望云人歸岡舍逈鴈過渚田遥送人牧榮州¶
<pb:KR3l0035_WYG_009-3b>¶
　云山色臨巴逈江流入漢清春申道中云湘雲隨鴈¶
　斷楚路背人遥贈李道士云松風吹髪亂嵓溜濺碁¶
　寒栖霞寺云境閑僧度水雲盡鶴盤空林逋河亭云古¶
　路隨崗起秋帆轉浦斜楊秘監池上云禽寒時動竹¶
　露重忽翻荷魏野山亭云嵐重琴碁濕風長枕簟寒¶
　塞下云離磧鴈衝雪渡河人上氷寄白閣能上人云¶
　夜梵通雲竇秋香滿石叢陜西道中云關河雙𩯭白¶
　風雪一燈青送防秋楊將軍云殺氣生龍劒威風動¶
<pb:KR3l0035_WYG_009-4a>¶
　虎旗瓜州亭子云落潮鳴下岸飛雨暗中峯賀劉舍¶
　人云日纒黄道逈春入紫微深除夜云寒燈催臘盡¶
　曉角喚春歸幽并道中云鴈行沈古戍鵰影轉寒沙¶
　送僧歸天台云景霽雲迴合秋生𣗳動揺過陳搏舊¶
　居云亂水僧頻過荒林鶴不還宿横江館云露館濤¶
　驚枕空庭月伴琴維邢道中云馬渡氷河濶鵰盤噴¶
　日髙國清寺秋居云驚蟬移古栁鬬雀墮寒庭書平¶
　上人山房云松風傳夕磬谿霧擁春燈觀南郊天仗¶
<pb:KR3l0035_WYG_009-4b>¶
　云霓旌揺曙景鳯吹繞春雲贈義省上人云坐石雲¶
　生袖添泉月入瓶昇平詞云萬國無刑治三邊不戰¶
　平國清寺云暝鶴棲金刹秋僧過石橋吕氏西齋云¶
　雲殘僧掃石風動鶴歸松劉參幽居云風暖鳥巢木¶
　日髙人灌園楊都官池上云竹風驚宿鶴潭月戯春¶
　鷖書矯方屋壁云圭竇先知曉盆池别見天送陳舍¶
　人巡撫云月露踈寒柝雲濤閃畫旂宿齊上人禪齋¶
　云鶴驚金刹露龍蟄玉瓶泉春日㓂宫賛池上云暄¶
<pb:KR3l0035_WYG_009-5a>¶
　風生木末遲景入泉心七夕云河來天上濶雲度月¶
　邊輕贈王道士云海人來相鶴山狖下聽琴送孫荆¶
　州云畫鷁浮秋浪金鐃響夕雲江城晩望云丹楓映¶
　郭逈緑嶼背江深題王太保山亭云危溜含清瑟飛¶
　花㸃玉觴送李秦州云朱旗凌雪卷畫角入雲吹晝¶
　上人西齋云孤雲還靜境逺籟發秋空李太愽山莊¶
　云圍碁分雪石汲井動金沙宫中詞云井含春氣碧¶
　樓轉夕隂清送呉𡊮州云鳥暝風沉角天清月上旗¶
<pb:KR3l0035_WYG_009-5b>¶
　寄肇公云斜吹鳴金鍚歸雲擁石牀塞上云古戍生¶
　煙直平沙落日遲嗣上人云拂石雲離箒嘗茶月入¶
　鐺舟行云逺嶼迎檣出寒林帶岸迴送延上人云來¶
　時雲擁衲别夜月隨笻馬蠙淮亭云路横崗燒斷風¶
　轉浦㠶斜上殿前戴太保云劒靜龍歸匣旗閑虎繞¶
　竿髙諲書齋云品畫逢名嶽横琴憶古賢太一山云¶
　雲隂移漢塞石色入秦天塞上送人云地遥羣馬小¶
　天濶一鵰平范溶園池云江花凌霰發山溜入池深¶
<pb:KR3l0035_WYG_009-6a>¶
　獵騎云長風躍馬路小雪射鵰天髙畧書院云古木¶
　風煙盡寒潭星斗深送段工部河北轉運云渡河風¶
　動斾巡部雨霑車¶
神宗朝皇嗣屢闕余嘗詣閣門上書乞立程嬰公孫杵¶
　臼廟優加封爵以旌忠義庶幾鬼不為厲使國統有¶
　繼是時適值鄆王服藥上覽之矍然即批付中書授¶
　臣將作監丞勅河東路訪尋二人遺迹乃得其家於¶
　絳州太平縣詔封嬰為成信侯杵臼為忠智侯因命¶
<pb:KR3l0035_WYG_009-6b>¶
　絳州立廟嵗時致祭余所上書畧曰臣嘗讀史記世¶
　家考趙氏廢興之本末惟程嬰公孫杵臼二人各盡¶
　死不顧難以保全趙氏孤兒最為忠義乃知國家傳¶
　祚至今皆二人之力也葢下宫之難屠岸賈殺趙朔¶
　趙同趙括趙嬰齊已赤族無噍𩔖惟朔妻有遺腹匿¶
　於公宫既而免身生男屠岸賈聞知索於宫中甚𢚩¶
　於是朔妻置男袴中祝曰趙宗滅乎若無聲及索兒¶
　竟無聲乃得脫然則兒之無聲葢天有所祚且天方¶
<pb:KR3l0035_WYG_009-7a>¶
　啟趙氏生聖人以革五代之亂拯天下於湯火之中¶
　而奄有焉使聖子神孫繼繼承承而不已則兒又安¶
　敢有聲葢有聲則不免不免則趙氏無復今日矣然¶
　雖天祚亦必賴公孫杵臼謬負他嬰匿於山中卒與¶
　俱死以絶其後患又必賴程嬰保持其孤遂至成人¶
　而立之以續趙祀即趙武子也於是趙宗復盛傳十¶
　世至武靈王而遂以山河與秦俱覇其後為秦所併¶
　則子孫蕩析散居民間今常山真定中山則古之趙¶
<pb:KR3l0035_WYG_009-7b>¶
　地也故趙氏世為保州人而僖祖順祖翼祖宣祖皆¶
　生於河朔以至太祖啟運太宗承祧真宗紹休仁宗¶
　守成英宗繼統陛下纉業嚮使趙氏無此二人以力¶
　衞襁褓孑然之孤使得以全則承祀無遺育矣又安¶
　能昌熾以至於此故臣深以謂國家傳祚至今皆二¶
　人之力也二人死皆以義甚可悼痛雖當時趙武為¶
　嬰服䘮三年為之祭奠春秋祠之世勿絶然今不知¶
　其祠之所在竊慮其祠或廢而弗舉或舉而弗葺而¶
<pb:KR3l0035_WYG_009-8a>¶
　弗封三者皆闕典也左氏曰鬼有所歸乃不為厲自¶
　宋有天下甲子百二十二年于兹矣而二人忠義未¶
　見褒表廟食弗顯故仁宗在位厯年至多而前星不¶
　耀儲嗣屢闕雖天命將啟先帝以授陛下然或慮二¶
　人精魄久無所歸而亦因是為厲也何哉葢二人能¶
　保趙孤使趙宗復續其徳甚厚則趙宗之續國統之¶
　繼皆自二人為之也况二人者忠誠精剛洞貫天地¶
　則其魂常遊於天空而百世不滅臣今欲朝廷指揮¶
<pb:KR3l0035_WYG_009-8b>¶
　下河東北晉趙分域之内訪求二人墓廟特加封爵¶
　旌表如或自來未立廟貌即速令如法崇建著於甲¶
　令永為典祀如此則忠義有勸亦可見聖朝不負於¶
　二人者矣¶
龍圗燕公肅雅多巧思任梓潼日嘗作蓮花漏獻於闕¶
　下後作藩青社出守東潁悉按其法而為之其制為¶
　四分之壺參差置水器於上刻木為四方之箭箭四¶
　觚面二十五刻刻六十四面百刻總六千分以効日¶
<pb:KR3l0035_WYG_009-9a>¶
　凡四十八箭一氣一易鑄金蓮承箭銅烏引水下注¶
　金蓮浮箭而上有司唯謹視而易之其行漏之始又¶
　依周官水地置泉法考二交之景得午時四刻一十¶
　分午為正南北景中以起漏焉以梓潼在南其法晝¶
　增一刻夜損一刻青社稍北晝增三刻潁處梓青之¶
　間晝増二刻夜損亦如之仍作宣秘漏其徳天愈密¶
　焉兹亦張平子之流也¶
本朝之制誥待制止繫皂鞓犀帶遷龍圗閣直學士始¶
<pb:KR3l0035_WYG_009-9b>¶
　賜金帶燕公為待制十年不遷乃作陳情詩上時宰¶
　曰𩯭邊今日白腰下幾時黄於是時宰憐其老未幾¶
　遷直學士燕公登科最晩年四十六始用㓂萊公薦¶
　轉京官晩登文舘列侍從作直學士時已六十餘矣¶
　¶
　¶
　¶
　青箱雜記卷九¶
