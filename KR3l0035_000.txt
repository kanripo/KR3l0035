# -*- mode: mandoku-view; -*-
#+TITLE: 青箱雜記
#+DATE: 2015-08-24 23:37:56.417116
#+PROPERTY: ID KR3l0035
#+PROPERTY: BASEEDITION WYG    
#+PROPERTY: JUAN 提要
<pb:KR3l0035_WYG_000-1a>¶
欽定四庫全書　　　　　子部十二¶
　青箱雜記　　　　　　　小説家𩔖一(雜事之屬/)¶
　　提要¶
　　　　(臣/)等謹按青箱雜記十卷宋吳處厚撰處厚¶
　　　　字伯固邵武人皇祐五年進士初為將作丞¶
　　　　以王珪荐授館職出知漢陽軍後擢知衛州¶
　　　　卒其書皆記當代&KR0462;事亦多詩話晁公武讀¶
　　　　書志謂所記多失實又譏其記成都置交子¶
<pb:KR3l0035_WYG_000-1b>¶
　　　　務誤以冦瑊為張詠案處厚以干進不遂挟¶
　　　　怨羅織蔡確車蓋亭詩驟得遷擢為論者所¶
　　　　薄故公武惡其人併惡其書今觀所記如以¶
　　　　馮道為大人之𩔖頗乖風教不但記録之訛¶
　　　　然處厚本工吟咏宣和畫譜載其題王正升¶
　　　　㶏景亭詩一首剡史載其自諸暨扺剡詩二¶
　　　　首皆綽有唐人格意故其論詩往往可取亦¶
　　　　不必盡以人廢也乾隆四十二年九月恭校¶
<pb:KR3l0035_WYG_000-2a>¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
